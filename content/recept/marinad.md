

Ingredienser
------------

0,5 dl balsamvinäger
0,5 dl ljus japansk soja typ Kikkoman
0,5 dl olivolja

1 klyfta pressad vitlök
1 msk honung
2-3 krm cayennepeppar
0,5 tsk torkad rosmarin eller färsk rosmarin (valfritt)
1 krm vitpeppar

Tillagning:
Blanda alla ingredienser till marinaden i en skål.
Tillsätt det du ska marinera och arbeta gärna in marinaden så att den täcker köttet runt om.
Marinera köttet så länge som möjligt från några minuter till några dagar.
Pensla med marinaden under grillningen och glöm ej att salta och peppra.
Godast är att ta en nypa gourmetsalt och lite nymalen svartpeppar på köttet innan servering.