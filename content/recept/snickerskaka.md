

Här kommer ett recept på en oj så god kaka. Speciellt bra att äta så här på
morgonen då den är full med energi. Å jordnötter innehåller den och det är bra
och nyttigt.

1 burk jordnötssmör (gärna med bitar)
2 dl sirap
1 dl strösocker

1 tsk vaniljsocker
8 dl cornflakes (krossa dom om du vill)
En näve jordnötter eller mera om du tycker om jordnötter
ca 200 g god choklad (jag brukar ta det dubbla men så tycker jag om choklad)

Smält jordnötssmör, sirap och strösocker tillsammans i en kastrull och låt koka
upp. Tänk på värmen på plattan ta det lugnt. Blanda ner cornflakes, jordnötter
och vaniljsocker. Slå allt i en liten smord långpanna.

Smält chokladen i ett vattenbad och häll över kakan. När chokladen har stelnat,
skär kakan i små bitar. Förvara i frys.