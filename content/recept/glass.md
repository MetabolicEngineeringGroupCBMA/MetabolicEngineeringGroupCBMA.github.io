

http://cupcakesfluffan.blogspot.pt/2010/11/chocolate-chip-cookies.html

http://cupcakesfluffan.blogspot.pt/2010/11/chocolate-chip-cookies.html

http://karlstein.nu/hemgjord-chokladglass/


Hemgjord chokladglass eller Gelato al cioccolato – ytterligare en
efterrättsfavorit som ständigt konkurrerar med vaniljpannacottan om sin plats
på middagsbordet. Jag vill dock utfärda en varning. En gång hemgjord
chokladglass – alltid hemgjord chokladglass. Det går helt enkelt inte att
jämföra. Chokladglassen ligger i denna sinnevärld kanske så nära glassens idé
som man kan komma. Den hemgjorda glassen är mer krämig, åt mjukglasshållet och
inte lika hård i konsistensen, varför den smälter mot gommen. Den äts med
fördel direkt efter att ha lämnat glassmaskinen och gärna lite hastigare än den
köpta glassen. Det råder dock ingen brådska, man hinner absolut njuta. Kanske
är det italienska namnet för [[recept/glass]] – gelato mer beskrivande för denna
uppenbarelse och närmast onomatopoetisk ur ett vridet matälskarperspektiv.
Gelato al cioccolato – känn på den! Jag rör ihop ägg, kakao, choklad och socker
i ett varmt vattenbad tills det att massan är slät. Vaniljstången rensas på det
smarriga innanmätet. Den överblivna stången och vaniljskrapet värms sedan upp
med grädde och mjölk. Det ska inte koka, men ändå bli tillräckligt varmt så att
smakerna från vaniljen hinner lösas upp i gräddmjölken. Allt blandas sedan med
chokladmassan. När jag blandar har jag i lite i taget av gräddblandningen då
det är lättare att få glassmeten att gå ihop utan att gryna sig. Sedan kyls
smeten ner innan den får gå ner i glassmaskinen, där den också stannar tills
dess att önskad konsistens uppnåtts. Toppa med något roligt och servera. Jag
brukar trycka ner en delad vaniljstång för att sprida lite vaniljarom samt
några kaffebönor som elegant bryter av mot det söta. Citronmeliss, en frisk ört
och en av mina favoriter, är alltid bra att ha till garnering och blir sällan
fel till någon efterrätt.

Hemgjord chokladglass – recept
3 dl mjölk
3 dl vispgrädde
1 st vaniljstång
4 msk kakao
75 gr bättre mörk choklad 70%
1 dl socker
5 st äggulor